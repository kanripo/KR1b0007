# -*- mode: mandoku-view -*-
#+TITLE: 尚書全解
#+DATE: 2015-09-23 09:35:51
#+PROPERTY: JUAN 23
<pb:KR1b0007_WYG_023-1a>¶
欽定四庫全書¶
　尚書全解卷二十三¶
　　　　　　　　　　　　宋　林之竒　撰¶
牧誓　　　　　　　　周書¶
武王戎車三百兩虎賁三百人與受戰于牧野作牧誓¶
牧誓¶
　武王以戊午之明日己未𤼵于孟津越四日癸亥周¶
　師陳于商郊明日甲子武王乃至將與受戰于牧野¶
<pb:KR1b0007_WYG_023-1b>¶
　師既定矣於是杖黄鉞秉白旄而誓之以肅其進退¶
　擊刺之節而示之以弔伐弗迓克奔之意蓋其所誓¶
　者又在於泰誓三篇之外不可以無别也史官以其¶
　誓師于牧野遂以牧誓二字為篇名正與費誓同皆¶
　是指其所誓之地也戎車三百兩虎賁三百人此蓋¶
　周師陳于牧野之全數也史記孟子皆作三千人諸¶
　儒多以史記孟子之言為信而以此序為誤其意蓋¶
　以謂戎車三百兩不應但有虎賁三百人也某竊以¶
<pb:KR1b0007_WYG_023-2a>¶
　為當從此序之所載古者虎賁之士必擇其驍勇有¶
　力之人為之朝夕在王之左右以為宿衛兵也周官¶
　虎賁氏掌先後王而趨以卒伍其屬有虎士八百人¶
　當周之盛時纔有虎士八百人則其伐殷之時而有¶
　三百人固其理也成王崩太保命仲桓南宫毛俾爰¶
　齊侯吕伋以二干戈虎賁百人逆子釗于南門之外¶
　則是虎賁之士蓋其宿衛之官所以輔從乗輿者也¶
　牧野之戰而至有虎賁三百人已為盛矣則其文雖¶
<pb:KR1b0007_WYG_023-2b>¶
　與戎車三百兩相接其實在戎車之外也非戎車所¶
　載之人也其戎車所載之人其歩卒則已在三百兩¶
　之中矣古者兵車一乗甲士三人歩卒七十二人言¶
　戎車三百兩則甲士與其歩卒皆可見其數矣而虎¶
　賁三百人則是王之爪牙勇力之士在王左右以為¶
　之輔衛其有三百人已為多矣安得尚以其少而以¶
　為有三千人邪以是知史記孟子之言誤矣漢孔氏¶
　曰一車歩卒七十二人凡二萬一千人據其數當有¶
<pb:KR1b0007_WYG_023-3a>¶
　二萬一千六百人不言六百者蓋古者記載之辭惟¶
　緫其數而畧其小猶詩有三百六篇但言詩三百也¶
　據舉全數而云二萬一千人者此蓋出於漢孔氏之¶
　意從古文而云爾而今文孔氏注於二萬一千人之¶
　下乃加舉全數三字此蓋出於後世儒者之所箋注¶
　以𤼵明孔氏之意非其本文也而後世𫝊寫者誤以¶
　相屬遂以為先儒之語何不思之甚邪夫孔氏省六¶
　百字而乃加舉全數三字以釋其義此必無是理也¶
<pb:KR1b0007_WYG_023-3b>¶
　唐孔氏又以謂司馬法六十四井為甸計有五百七¶
　十六夫共出長轂一乗甲士三人歩卒七十二人至¶
　於臨敵對戰布陣之間則依六卿之法五人為伍五¶
　伍為兩四兩為卒五卒為旅五旅為師五師為軍則¶
　一車七十二人者自計元科兵之數科兵既至臨時¶
　配割其車雖在其人分散前配車之人臨戰不得還¶
　屬本車當更以虎賁甲士配車而戰故有百人此蓋¶
　欲緣&KR0918;先儒異同之文而為之說爾是說未可輕從¶
<pb:KR1b0007_WYG_023-4a>¶
　也二孔氏其意蓋以謂虎賁三百人者即兵車所載¶
　之長也此蓋謂嘗深考虎賁氏以為宿衛官徒以三¶
　百人數而配合之牧野之戰諸侯各以其師來㑹而¶
　此但言戎車三百兩虎賁三百人但舉周師之數而¶
　不及諸侯之師者蓋牧野之戰以周師為主故也而¶
　蘇氏曰春秋時晋與齊戰皆七八百乗武王能以三¶
　百乗克紂者其徳與政皆勝且諸侯之兵助之者衆¶
　也此說是也夫周師為主而纔有戎車三百兩虎賁¶
<pb:KR1b0007_WYG_023-4b>¶
　三百人則是諸侯以兵來㑹者亦不多也武王能鳩¶
　合諸侯寡少之師以執紂如林之衆豈與之較其區¶
　區之力哉故作序者舉周師之全數而繼之曰與受¶
　戰于牧野以見其在徳不在力也¶
時甲子昧爽王朝至于商郊牧野乃誓王左杖黄鉞右¶
秉白旄以麾曰逖矣西土之人¶
　甲子者戊午後之甲子也先儒以歴推之蓋是周之¶
　一月四日此言日而不言時者上本泰誓之文也昧¶
<pb:KR1b0007_WYG_023-5a>¶
　爽將明而未明之時也武王於甲子之日將明而未¶
　明之時蓋詰朝而至商郊之牧野蓋周師所次之地¶
　漢孔氏曰紂近郊三十里皇甫謐曰在朝歌七十里¶
　二者不同未知孰是師既陳於牧野牧野乃與紂戰¶
　將戰而誓必在於未戰時於是左杖黄鉞右秉白旄¶
　以麾蓋所以示其將戰也漢孔氏曰鉞以黄金&KR0918;斧¶
　左手杖鉞示無事於誅右手握旄示有事於教據先¶
　儒解經但存大體未嘗故為鑿說至於此說不免於¶
<pb:KR1b0007_WYG_023-5b>¶
　鑿爾蓋杖鉞秉旄但是所執之物各從其便豈屑屑¶
　然寓意於其間哉孔氏之說既以鑿矣王氏之說抑¶
　又甚焉其說有曰鉞所以誅旄所以教黄者信也白¶
　者義也誅以信故黄鉞教以義故白旄無事於誅故¶
　左杖黄鉞有事於教故右秉白旄王氏之說經未嘗¶
　肯從先儒之說至於此說則從非徒從之又從而推¶
　廣之惟其喜鑿故也以其喜鑿故於君子陽陽之詩¶
　曰左執簧左執翿以為簧所以為聲翿所以為容將¶
<pb:KR1b0007_WYG_023-6a>¶
　隐而無所事於聲容故在左也信如此說則簡兮之¶
　詩亦是賢者不遇而作而曰左手執籥為其無事於¶
　聲可也至於右手秉翟則為有事於容乎王氏於此¶
　則無說以其說之不通故也故蘇氏於此篇則併與¶
　先儒而譏之以謂黄鉞以金&KR0918;也軍中指麾白則見¶
　逺王無自用鉞之理以為儀耳故左杖黄鉞秉麾非¶
　右手不能故右秉白旄此事理之常本無異說而學¶
　者妄相附致張為議論皆非其實凡若此者不取蘇¶
<pb:KR1b0007_WYG_023-6b>¶
　氏此說可謂盡之矣武王既左杖黄鉞右秉白旄於¶
　是誓之曰逖矣西土之人逖逺也稱其行役之逺以¶
　勞來其來也¶
王曰嗟我友邦冢君御事司徒司馬司空亞旅師氏千¶
夫長百夫長及庸蜀羌髣㣲盧彭濮人稱爾戈比爾干¶
立爾矛予其誓王曰古人有言曰牝鷄無晨牝鷄之晨¶
惟家之索今商王受惟婦言是用昬棄厥肆祀弗荅昬¶
棄厥遺王父母弟不廸乃惟四方之多罪逋逃是崇是¶
<pb:KR1b0007_WYG_023-7a>¶
長是信是使是以為大夫卿士俾暴虐于百姓以姦宄¶
于商邑今予𤼵惟恭行天之罰¶
　友邦冢君謂同志之諸侯御事司徒司馬司空則是¶
　同與治事之三卿當是時周尚為諸侯未有天子六¶
　卿故其行也但有此三卿而已漢孔氏曰治事三卿¶
　司徒主民司馬主兵司空主土指誓戰者唐孔氏曰¶
　於時已稱王而有六師亦應已置六卿今呼治事惟¶
　三卿者司徒主民治徒庶之政令司馬主兵治軍旅¶
<pb:KR1b0007_WYG_023-7b>¶
　之誓戒司空主土治壘壁以營軍是指誓軍者故不¶
　及太宰太宗司㓂也據二孔之意謂㤗誓之篇有王¶
　乃大廵六師之言故有此說某竊以為不然康叔封¶
　於衛蓋諸侯之大國也而酒誥曰圻父薄違農父若¶
　保宏父定辟圻父司馬也農父司徒也宏父司空也¶
　則是古者諸侯之國降殺於天子六卿之制者則有¶
　此三卿周既未為天子則其但有三卿復何疑哉王¶
　乃大廵六師蓋指諸侯之師而言之某嘗詳論之於¶
<pb:KR1b0007_WYG_023-8a>¶
　㤗誓矣亞次也旅衆也周禮曰施法於官府乃建其¶
　政立其貳設其攷陳其殷置其輔亞即所謂立其貳¶
　也小司徒小司馬小司空是也旅即所謂陳其殷殷¶
　衆士也師氏若大誥所謂尹氏而洪範曰卿士惟月¶
　師尹惟日師尹蓋又在卿士之下也千夫長百夫長¶
　蓋主兵者漢孔氏云師帥卒帥也據司馬法百人為¶
　卒以卒師為百夫長誠是也二千五百人為師以師¶
　帥為千夫長則不可要之千夫長百夫長皆是主兵¶
<pb:KR1b0007_WYG_023-8b>¶
　之人但不可以合司馬法所載之言也庸蜀羌髳微¶
　盧彭濮人皆西南夷也唐孔氏曰文王國在於西故¶
　西南夷先屬焉蘇氏曰楚饑庸與百濮伐之庸即上¶
　庸縣濮即百濮也又楚伐羅羅與盧戎兩軍之蓋南¶
　蠻之屬楚者羌即先零䍐开之屬彭今屬武陽縣髳¶
　微闕觀蘇氏此說則知此數國者蓋是西南極邊之¶
　蠻夷也漢孔氏以為在巴蜀未知是否文王國於岐¶
　而化行於江漢之域故此數國者蓋服屬於周而預¶
<pb:KR1b0007_WYG_023-9a>¶
　於伐紂之役也既歴舉所善之人於是使之稱爾戈¶
　比爾干立爾矛蓋王既杖鉞秉旄以誓則使聼誓者¶
　稱戈比干立矛以聼誓而戰故其儀如此稱舉也戈¶
　㦸干楯也矛亦㦸之屬長二丈唐孔氏曰戈短人執¶
　以舉之故言稱楯則並以捍敵故言比矛長立之於¶
　地故言立此蓋随宜相配而為文也武王既使陳于¶
　牧野之人咸稱戈比干立矛以聼誓矣於是遂誓之¶
　以所以伐紂之意而舉古人之言曰牝雞無晨牝雞¶
<pb:KR1b0007_WYG_023-9b>¶
　之晨惟家之索蓋此篇數紂之惡惟論其用婦人之¶
　言以亂天下者故舉古人之言以謂牝雞無鳴晨之¶
　理使牝雞而鳴晨則其反常而妖孽家有此不祥則¶
　將索然而盡亦猶婦人而與於政事是亦不祥而䘮¶
　國之道也今商王受乃不悟牝雞鳴晨之為不祥而¶
　其為國則惟婦言是用用婦人之言遂至於為其所¶
　蠱惑聦明既喪無所不昬於是神棄其所陳之祀而¶
　弗荅蘇氏曰祭所以報本也故謂之荅昬於親親故¶
<pb:KR1b0007_WYG_023-10a>¶
　棄其遺王父母弟不廸蘇氏曰王父弟及母弟皆先¶
　王之遺𦙍遇之不以其道此二者皆有家之所甚重¶
　而紂皆昬棄之而不廸鬼神當欽而不欽九族當親¶
　而不親則是於所厚者薄故惟四方多罪逋逃之人¶
　崇之長之信之使之或為大夫或為卿士使得以在¶
　髙位而暴虐于百姓而姦宄于商邑於所薄者反厚¶
　焉夫既曰崇又曰信又曰使又曰長蓋言其好用小¶
　人也自古無道之主將肆其殘賊則必招納多罪逋¶
<pb:KR1b0007_WYG_023-10b>¶
　逃與之同惡相濟楚靈王為章華臺納亡人以實之¶
　蓋不仁之君其所好尚皆如此然而納亡人以實之¶
　猶未至於登而用之而紂則使為大夫卿士而居於¶
　民上此其所以肆其暴虐姦宄以重失斯民之心也¶
　紂之罪惡至於此極而推原其本則惟在用婦人之¶
　言故武王舉以誓師以見其牝雞鳴晨之祸為至慘¶
　也惟其平日惟婦言是用天怒於上民怨於下則武¶
　王不可不應天順人以恭行天之罰於紂而興此牧¶
<pb:KR1b0007_WYG_023-11a>¶
　野之師也¶
今日之事不愆于六歩七歩乃止齊焉夫子朂哉不愆¶
于四伐五伐六伐七伐乃止齊焉朂哉夫子尚桓桓如¶
虎如貔如熊如羆于商郊弗迓克奔以役西土朂哉夫¶
子爾所弗朂其于爾躬有戮¶
　此蓋肅其進退擊刺之節也在易師之初六師出以¶
　律否臧凶蓋雖帝王之師其出也不可以無紀律也¶
　牧野之戰蓋决於甲子之日故肅之以紀律使整齊¶
<pb:KR1b0007_WYG_023-11b>¶
　其部伍擊刺不使之争利以徼一時之幸也故使其¶
　進戰者則不過於六歩七歩乃止而相齊焉夫子朂¶
　哉者言此事實汝將士之所當勉也前曰夫子朂哉¶
　後曰朂哉夫子反覆其文以致其諄諄告戒之意猶¶
　曰鄰哉臣哉臣哉鄰哉爾將士之所當朂者冝奮其¶
　桓桓威武之志如虎如貔如熊如羆于商郊虎貔熊¶
　羆皆猛獸言其桓桓當如此獸之猛也雖其猛如此¶
　然紂之衆士有能來奔於我者當勿迎擊之惟使降¶
<pb:KR1b0007_WYG_023-12a>¶
　者役屬我西土而已蓋武王之戰於牧野志在為民¶
　除害而不在於殺人以逞其志故其誓衆也使之不¶
　愆于六歩七歩乃止齊焉不愆于四伐五伐六伐七¶
　伐乃止齊焉蓋不欲其嗜利以輕進也雖使尚桓桓¶
　如虎如貔如熊如羆于商郊而又戒之弗迓克奔以¶
　役西土蓋不欲其殺降以重傷也惟其告戒之素如¶
　此故其戰也則罔有敵于我師前徒倒戈攻於後以¶
　北蓋周師之持重徐進而如林之旅自相攻擊倒戈¶
<pb:KR1b0007_WYG_023-12b>¶
　以攻紂而周師實不血刄也朂哉夫子蓋又勉之以¶
　終其義也爾苟不能勉之如前之所云則汝之身有¶
　戮矣其曰爾躬有戮非武王嗜於殺人蓋臨戰而誓¶
　師其言不得不爾也詳此篇武王數紂之罪惟婦言¶
　是用豈非武王意紂之必亡無出於此也思齊之詩¶
　論文王之所以聖曰思齊大任文王之母思媚周姜¶
　京室之婦大姒嗣徽音則百斯男惠于宗公神罔時¶
　怨神罔時恫刑于寡妻至于兄弟以御于家邦此為¶
<pb:KR1b0007_WYG_023-13a>¶
　文王之所以聖則紂之昬棄肆祀弗荅昬棄厥遺王¶
　父母弟不廸以至於暴虐姦宄遍天下而亡其國者¶
　豈不起於惟婦言是用乎故婦言是用紂之所以亡¶
　也案列女傳曰紂之好酒滛樂而不離妲己之所喜¶
　者賞之所憎者誅之長夜之飲妲己好之百姓怨望¶
　而諸侯有叛者妲己曰罰輕誅薄威不立耳紂乃重¶
　刑辟為炮烙之刑妲己乃笑夫紂為暴虐之甚矣而¶
　妲己尚且以為罰輕炮烙之刑使人遭枉刑至痛於¶
<pb:KR1b0007_WYG_023-13b>¶
　膏火之中而纔足以供其一笑則其為不道又在紂¶
　之上矣文王雖能官人而大姒猶佐之以求賢審官¶
　紂為無道而妲己猶勸其為炮烙之法詩人以太姒¶
　之於文王為天作之合予於妲己亦云¶
武成　　　　　　　　周書¶
　此篇所載自徃伐至於伐商之後𤼵政施仁之事首¶
　尾俱載非必主於武而言其以武成名篇者蓋書之¶
　名篇各随其史官一時之宜或述其所作之人或取¶
<pb:KR1b0007_WYG_023-14a>¶
　其所因之事或指其所居之地或掇篇中之字以為¶
　名其體各有不同要之徒取是字以為簡篇之别耳¶
　本無意義存於其間此篇有越三日柴望大告武成¶
　之言故史官編序之時掇取武成二字以志其篇亦¶
　猶梓材以篇中有梓材之語非有取梓材之意也學¶
　者之於此能行其所無事無以鑿求之則聞見博而¶
　智益明矣此篇如漢孔氏鄭氏之說皆不必如此說¶
　也¶
<pb:KR1b0007_WYG_023-14b>¶
武王伐殷往伐歸獸識其政事作武成武成¶
　此篇蓋是武王克商之後史官記載其本末於㤗誓¶
　牧誓之外則為此篇以見其一時應天順人之大槩¶
　自往伐之初至於歸獸之後其所施設政事皆識於¶
　此識字當作音誌蓋謂紀其事也此識其政事主於¶
　史官而言漢孔氏云記識商家政教善事以為法其¶
　說非也¶
惟一月壬辰旁死魄越翼日癸巳王朝歩自周于征伐¶
<pb:KR1b0007_WYG_023-15a>¶
商¶
　惟一月者即㤗誓所謂一月蓋周之正月商之十二¶
　月也周之正朔未建故不可以云正月其時日為周¶
　史記不可以追用商之正朔故但云一月蓋權時之¶
　義也壬辰旁死魄者正月之首也漢律歴志曰死魄¶
　朔也生魄望也蓋魄者形也是月之輪郭無光之處¶
　沈内翰曰月本無光猶銀丸日耀之乃光月之初生¶
　日在其旁故光倒而所見纔如鈎月漸逺則斜而光¶
<pb:KR1b0007_WYG_023-15b>¶
　稍滿其形如銀丸者所謂魄也日月合為朔之後始¶
　受日光故明生而魄漸死至望後則明死而魄漸生¶
　故歴象以明魄之生死而定朔望弦晦然後日之甲¶
　乙始可得而推也旁近也一日為始死魄則二日為¶
　近死魄此所記載在於癸巳之日至王朝歩自周于¶
　征伐商不直言癸巳之日于征伐商而先言惟一月¶
　壬辰旁死魄者為歴起也蓋歴家之推歩尤難於日¶
　月合朔日月合朔既定則千載之日可坐而致也苟¶
<pb:KR1b0007_WYG_023-16a>¶
　為但言日而不言朔以取正於月之明晦則歴象不¶
　可得而推非記載之體也故古者將記日之甲乙必¶
　先以日月之晦朔為定春秋書日食者三十六而其¶
　定晦朔必以日食為凖故杜氏長歴以日食推行則¶
　其月之在晦在閏皆可考也此法雖詳於春秋其實¶
　書之源流也既載旁死魄之日壬辰以見周之克殷¶
　其月辛夘日月交㑹于星紀之次以起周之歴矣於¶
　是繋之以征伐商之日以紀事也故繼之曰越翼日¶
<pb:KR1b0007_WYG_023-16b>¶
　癸巳則武王朝歩自周于征伐商蓋於是月始興師¶
　而自周癸巳日興師而戊午日渡孟津則是二十五¶
　日也甲子克殷殺受則是三十一日也以至於下文¶
　丁未庚戌皆可以即此而推也後世如漢唐律歴志¶
　以其歴法推考無所不合由其事繋日日繋月故其¶
　有數存焉可得以歴而考也¶
厥四月哉生明王來自商至于豐乃偃武修文歸馬于¶
華山之陽放牛于桃林之野示天下弗服¶
<pb:KR1b0007_WYG_023-17a>¶
　此處先後說者極多惟唐孔氏依漢孔氏先後為說¶
　而其先後失次者與夫簡編之疑有脫逸則論其端¶
　而使學者以意逆志而自得焉此為得體但惜其論¶
　之有所未至也某今於此篇不敢輕有去取劉元甫¶
　王介甫程伊川孫元忠數家之說始依唐孔氏之意¶
　案唐孔氏所次嵗月日以謂癸巳王朝歩自周于征¶
　伐商正月三日也其月二十八日戊午渡孟津二月¶
　辛酉朔甲子殺紂其年閏二月庚寅朔三月庚申朔¶
<pb:KR1b0007_WYG_023-17b>¶
　四月己丑厥四月哉生明謂四月三日辛夘也丁未¶
　祀于周廟蓋四月十九日也越三日庚戌柴望二十¶
　二日也庚戌日柴望矣而下文乃曰既生魄庶邦冢¶
　君暨百工受命于周豈有二十二日後乃復有生魄¶
　之文乎唐孔氏曰丁未祀于周廟已是此月十九日¶
　矣此受命于周繼生魄言之則受命在祀廟之前故¶
　祀廟之時諸侯已奔走執事豈未受周命而已助周¶
　祭乎明其受命在祀廟前則是唐孔氏於此先後之¶
<pb:KR1b0007_WYG_023-18a>¶
一序已覺其非矣然而又曰史官失其時日先言告武¶
　成既訖然後却說受命故文在下耳此則雖覺其非¶
　而亦未知其為失先後之序也以某所見當是武王¶
　既歸于豐偃武脩文歸馬放牛示天下弗服矣則既¶
　生魄庶邦冢君暨百工受命于周王若曰嗚呼羣后¶
　以下皆繫於此既告羣后以后稷公劉太王王季文¶
　王之徳而後率之以祀于周廟以至於柴望大告武¶
　成於理為稱然此篇見存者止於如此其間文勢或¶
<pb:KR1b0007_WYG_023-18b>¶
　有脫逸不全者亦未可知雖疑其先後之次如此亦¶
　未敢以為必然之論也厥四月者既克商之年四月¶
　也哉始也始生明亦是初三日也前載正月三日則¶
　云惟一月壬辰旁死魄越翼日癸巳此載四月三日¶
　云哉生明蓋魄死明生其實一也特史官變其文耳¶
　武王既克商矣於是四月三日始自商還至于豐則¶
　弔民伐罪其事畢矣於是偃武修文樂記云武王克¶
　殷渡河而西車甲衅而藏之府庫倒載干戈包以虎¶
<pb:KR1b0007_WYG_023-19a>¶
　皮天下知武王之不復用兵也㪚軍而郊射左射貍¶
　首右射騶虞而貫革之射息也此則偃武修文之事¶
　也既偃武修文示天下不復用兵則負重致逺之牛¶
　馬無所復用矣故於是歸馬于華山之陽放牛于桃¶
　林之野示天下以無復服乗此等物以從事於干戈¶
　之事也華山之陽桃林之野皆近豐之地蓋牛馬既¶
　不用矣則不復羈紲穿絡而縱之無人之境以適其¶
　性耳二孔之說大不然聖人之治天下使萬物各遂¶
<pb:KR1b0007_WYG_023-19b>¶
　其性山川鬼神亦莫不寧暨鳥獸魚鼈咸若此有夏¶
　先后所以懋厥徳而罔有天災也今以示天下弗服¶
　之故而縱牛馬於乏水草非所長飬之地非聖人所¶
　以仁萬物之意也蘇氏又云華山之陽有川焉其地¶
　至險絶可入而不可出桃林之野在華山東亦險絶¶
　歸牛馬於此示天下弗服也此亦過論矣夫苟縱而¶
　不留則足以見其所無用武之心矣豈必擇其可入¶
　不可出之地乎苟其入而可以出則天下遂將不信¶
<pb:KR1b0007_WYG_023-20a>¶
　乎此殆求之過也¶
丁未祀于周廟邦甸侯衛駿奔走執豆籩越三日庚戌¶
柴望大告武成既生魄庶邦冢君暨百工受命于周王¶
若曰嗚呼羣后惟先王建邦啟土公劉克篤前烈至于¶
大王肇基王迹王季其勤王家我文考文王克成厥勲¶
誕膺天命以撫方夏大邦畏其力小邦懐其徳惟九年¶
大統未集予小子其承厥志¶
　丁未祀于周廟至大告武成此文當屬於予小子其¶
<pb:KR1b0007_WYG_023-20b>¶
　承厥志之下盖武王既歸馬放牛示天下不服乗則¶
　其王業於是乎成矣既生魄則十五日以後也武王¶
　既克殷有天下於是庶邦冢君及内之百執事咸來¶
　受新命于周猶舜之居攝則四方羣牧來覲既諸侯¶
　群臣來受新命于周於是武王為之述其先王積徳¶
　累功之艱難故已得以成此王業蓋將帥之以祀于¶
　周廟則先為言祖考之所以致此者故惟歴叙后稷¶
　至于文考積累之次序而已承其志蓋為將祀周廟¶
<pb:KR1b0007_WYG_023-21a>¶
　而言也王於是嗟歎以告諸侯曰惟先王建邦啟土¶
　言周之王業自后稷在唐虞之際始封於邰啟此周¶
　邦之土也先王指后稷也國語有云昔我先王后稷¶
　后稷非王而稱先王者尊之之辭也契在商亦稱𤣥¶
　王皆尊稱也公劉后稷曽孫篤厚也后稷之烈至公¶
　劉而加厚焉大王后稷十二世孫能増修后稷公劉¶
　之業而周之王業始基於此王季且又能勤勞以成¶
　王家而文王承之功業於是大成惟其積累之功徳¶
<pb:KR1b0007_WYG_023-21b>¶
　源流深長如此故大為天之所眷命而膺受其命以¶
　撫安四方諸夏於是時也大邦諸侯則畏其力而不¶
　敢陵小小邦於是懐其徳而得以自立彊者畏之而¶
　不敢侵小小者懐之而有以自立則是天下所賴以¶
　生存也天下所賴以生存則宜克紂伐殷以君天下¶
　而大統猶未集於其身故於武王不可不承其志以¶
　致伐也惟九年大統未集先儒因此說附㑹以斷虞¶
　苪之訟受命稱王之說謂文王於斷訟之年更稱元¶
<pb:KR1b0007_WYG_023-22a>¶
　年至九年而崩武王終喪而觀兵於殷上承文王之¶
　年為十一年又二年而伐殷為十三年其為附㑹之¶
　說似若可信然而改元立號近起秦漢三代之世無¶
　有也惟後世之君於即位之年則稱元年耳豈有文¶
　王既即位四十餘年而更稱元年之理此說殆是漢¶
　儒因九年大統未集之文而生此辭其實非也然則¶
　九年大統未集何也蓋當文王未崩九年之前紂之¶
　惡貫盈而不可赦也文王知其勢必不得不伐於是¶
<pb:KR1b0007_WYG_023-22b>¶
　時也已有伐紂之志矣然而猶有所不忍遲遲於九¶
　年之久文王既崩而紂之惡日甚則武王不可不承¶
　其志也所謂九年者徒謂周之王業當興於此時矣¶
　何改元稱王之有哉武王既告庶邦冢君以自后稷¶
　至于文王積徳累仁成此王業而已承其志以伐紂¶
　救民而有天下矣於是以丁未之日祀于周廟諸侯¶
　之受命于周者咸奔祭于廟大奔走執豆籩以供祭¶
　祀既告祭于廟又三日庚戌於是燔柴祭天望祀于¶
<pb:KR1b0007_WYG_023-23a>¶
　山川以告武成亦猶舜既居攝以正月上日受終于¶
　文祖然後類于上帝禋于六宗望于山川徧于羣神¶
　也武王既克商有天下諸侯百工受命于周而其告¶
　戒之際惟叙述其先世積累之艱難而已承其志故¶
　唐孔氏與劉元甫皆疑此下更有脫簡蓋以湯誥考¶
　之則誠有詳畧之不同故謂武王既定天下當慇懃¶
　告戒不應但祖述其先世之勤勞而止也予嘗反覆¶
　繹㝷武王所以告諸侯之意此蓋既得天下將欲率¶
<pb:KR1b0007_WYG_023-23b>¶
　諸侯祀于周廟追王其先世故其說如此案中庸曰¶
　武王未受命周公成文武之徳追王大王王季上祀¶
　先公以天子之禮蓋是武王既受命於是始追王其¶
　先世祀以天子之禮自惟先王建邦啟土以下蓋為¶
　追王張本而言之也丁未祀于周廟則於是行其追¶
　王之禮矣惟其追王而言故惟序述其先世積行累¶
　功之事唐孔氏疑其下有脫簡未必然也¶
底商之罪告于皇天后土所過名山大川曰惟有道曽¶
<pb:KR1b0007_WYG_023-24a>¶
孫周王𤼵將有大正于商今商王受無道¶
　自底商之罪以下至於大賚于四海而萬姓恱服其¶
　文當在王朝歩自周于征伐商之下厥四月哉生明¶
　王來自商至于豐之上蓋其所序述皆是武王未歸¶
　周以前事簡編差舛乃以屬於予小子其承厥志之¶
　後而武王所以禱於天地山川之言遂與上文之稱¶
　述后稷以來積徳累功者相聨則類夫武王誦其所¶
　禱之辭以告庶邦冢君者故唐孔氏以謂自曰惟有¶
<pb:KR1b0007_WYG_023-24b>¶
　道曽孫周王𤼵至無作神羞王自陳告之辭也且謂¶
　無作神羞以下惟告神其辭不結文又不成非述作¶
　之體且冢君百工初受周命王當有以戒之如湯誥¶
　之類宜應說其除害與民更始懲以為惡之祸勸以¶
　行道之福不得大聚百官惟誦禱辭而已欲征則慇¶
　懃誓衆既克則空誦禱辭聖人有作理必不爾竊謂¶
　神羞之下更合有言簡編脫落經失其本所以辭不¶
　次耳孔氏雖能疑其簡編斷絶經辭不次而遂信以¶
<pb:KR1b0007_WYG_023-25a>¶
　禱神之辭為武王對庶邦冢君百工誦之殊不知追¶
　王之辭蓋盡於予小子其承厥志而底商之罪以下¶
　自是史家記述武王既徃伐商禱于上下神祇之辭¶
　簡編失次誤載於其承厥志之下耳故王氏劉氏程¶
　氏諸家以屬於王朝歩自周于征伐商之下蓋得之¶
　矣但王氏以乃反商政政由舊釋箕子囚以下屬於¶
　歸周之後則失其次夫釋箕子囚封比干墓式商容¶
　閭㪚財𤼵粟此蓋既克商之事豈至周而後有事於¶
<pb:KR1b0007_WYG_023-25b>¶
　此邪故劉氏自㡳商之罪至萬姓恱服悉以加於厥¶
　四月哉生明王來自商至于豐之前此則勝於王氏¶
　所次逺甚程氏亦以釋囚封墓以下依劉氏所次而¶
　移乃反商政政由舊於列爵惟五之上謂自此以下¶
　方是政由舊亦各就其所見如此然武成既非今書¶
　亦未可以其見存之文為必然不易之論也武王既¶
　興義兵為天下除殘去賊其所以伐紂為此舉者蓋¶
　所以奉天地神祗之意而非所以狥一人之私欲也¶
<pb:KR1b0007_WYG_023-26a>¶
　故其兵之既動則致商紂之所以獲罪於天地神祇¶
　之意以告皇天后土與夫師之所過名山大川名山¶
　華嶽大川河也自豐鎬而徃朝歌則必過華嶽渉河¶
　華與河在五嶽四凟之數故知其為名山大川也告¶
　于皇天后土則㤗誓所謂類于上帝宜于冢土也告¶
　于天地山川其禮不必同時而禱祠同故併而載之¶
　曰底商之罪告于皇天后土所過名山大川明其禱¶
　祠皆云爾非是以天地山川併為祭也㤗誓曰予小¶
<pb:KR1b0007_WYG_023-26b>¶
　子受命文考類于上帝宜于冢土以爾有衆底天之¶
　罰武王之所以伐商而告于天地神祇者蓋受命于¶
　文考而非已之所敢專也故其禱辭必稱有道曽孫¶
　本其父祖言已乃有道之人曽孫也唐孔氏以武王¶
　自稱有道且謂聖人至公為民除害以紂為無道言¶
　有道以告神求助不得飾以謙辭此說不然鬼神害¶
　盈而福謙謂告神求助不得飾以謙辭豈有是理哉¶
　武王之誓師曰予克受非予武惟朕文考無罪受克¶
<pb:KR1b0007_WYG_023-27a>¶
　予非朕文考有罪惟予小子無良此蓋武王之心也¶
　豈有自稱已之有道以求神之福其曰有道曽孫云¶
　者亦猶曰惟朕文考無罪也惟有道曽孫周王𤼵將¶
　有大正于商言已慿我文祖之有道將往大征商紂¶
　以大正其罪也當是時始興兵往代商未知克與不¶
　克而紂猶在上為天子遽稱周王𤼵此殆是史官増¶
　加潤色之辭非必其禱神之言本如此也孟子因咸¶
　丘蒙問舜南面而立堯率諸侯北面而朝之之說嘗¶
<pb:KR1b0007_WYG_023-27b>¶
　舉孔子之言曰天無二日民無二王舜既為天子矣¶
　又率天下諸侯以為堯三年喪是二天子矣天下之¶
　不可以有二王也苟以武王稱周王𤼵而繼之以今¶
　商王無道則是二王矣孟子於武成取二三䇿則其¶
　所不取者必此類也武王所以本其文祖之有道以¶
　有大正于商者以商王受無道故也孟子曰桀紂之¶
　失天下者失其民也失其民者失其心也得天下有¶
　道得其民斯得天下矣得其民有道得其心斯得民¶
<pb:KR1b0007_WYG_023-28a>¶
　矣得其心有道所欲與之聚之所惡勿施爾也民之¶
　歸仁也如氷之就下獸之走壙也故為淵敺魚者獺¶
　也為叢敺雀者鸇也為湯武&KR0460;民者桀紂也紂既無¶
　道而周有道則是紂&KR0460;其民而使其歸周矣雖欲不¶
　亡不可得也㤗誓數紂之罪其文諄&KR0232;反覆陳其不¶
　善之迹蓋將以曉衆庶未諭之情不得不然此禱于¶
　天地鬼神不必歴數其罪故其文簡而盡此所以不¶
　同也¶
<pb:KR1b0007_WYG_023-28b>¶
暴殄天物害虐烝民為天下逋逃主萃淵藪予小子既¶
獲仁人敢祇承上帝以遏亂畧華夏蠻貃罔不率俾恭¶
天成命肆予東征綏厥士女惟其士女篚厥𤣥黄昭我¶
周王天休震動用附我大邑周惟爾有神尚克相予以¶
濟兆民無作神羞¶
　㤗誓曰惟天地萬物父母惟人萬物之靈亶聦明作¶
　元后元后作民父母蓋天之生萬物惟人最靈人者¶
　萬物之主也於人中擇其聦明者而為之君君者人¶
<pb:KR1b0007_WYG_023-29a>¶
　之主也主而暴其民則物亦不得其所矣紂以不仁¶
　暴虐之資居於民上而播其惡於衆暴殄天物而使¶
　天下萬物鳥獸草木皆失其性而其害虐於民尤甚¶
　言暴於天物則民亦在其中以人尤重於萬物故别¶
　言之與㤗誓之意同也暴殄天物害虐烝民則不仁¶
　甚矣故小人之為不仁者皆與之同惡相濟以肆其¶
　毒於四海所謂天下之惡皆歸焉者也是以為天下¶
　逋逃主萃淵藪蓋謂紂為衆惡之所歸重復言之甚¶
<pb:KR1b0007_WYG_023-29b>¶
　之之辭猶曰是崇是長是信是使是以為大夫卿士¶
　也王氏曰歸之之謂主萃之之謂聚藏之之謂淵飬¶
　之之謂藪其說是也紂既為衆小人之所歸不獨赦¶
　其逋逃之罪又以為大夫卿士則是立其朝者無非¶
　小人也立朝皆小人則君子無容足之地故其仁人¶
　皆相率而歸周此稱仁人蓋指商之仁人其人則莫¶
　知其為誰也亦未知其㡬何人也孔氏以為太公周¶
　召之徒太公歸周在於文王之世非武王之所獲周¶
<pb:KR1b0007_WYG_023-30a>¶
　召武王之懿親不可謂之獲獲者自外來之辭也王¶
　氏以為㣲子之徒武王以㣲子之來歸而知紂之可¶
　伐則是㣲子之亡其國畧無不忍之意烏得以為仁¶
　哉予故曰仁人必是自商而來而人則莫知其為誰¶
　也仁人既已歸周則是空國無君子立其朝者皆小¶
　人也小人得志君子相擕而去則民之棄殷可以卜¶
　之於此矣故謂予小子既獲仁人於是敢祇承上帝¶
　之命以遏絶商紂為亂之畧也仁人自商來者非欲¶
<pb:KR1b0007_WYG_023-30b>¶
　必預伐紂之謀蓋武王以其獲仁人而又卜知商家¶
　之必亡而為上帝之所斷棄也武王既祇承上帝以¶
　代商而當時之民内而華夏外而蠻貊無不相率以¶
　為己使亦皆恭敬天之永命以助國家也蠻貊若庸¶
　蜀羌髳㣲盧彭濮人之類惟夷夏之人皆知敬天承¶
　命故予之興師自豐鎬西來以東征蓋所以慰安此¶
　士女之心也予既東征以安此士女之心於是士女¶
　喜恱我周師之興咸實𤣥黄之幣于筐篚之中以迎¶
<pb:KR1b0007_WYG_023-31a>¶
　我師顯我國家之當王天下也𤣥黄但謂其時所執¶
　之幣有此色爾非有他義又薛氏之說亦随句取義¶
　非書之本意也士女之所以筐篚𤣥黄以昭我周王者¶
　豈人力之所能致哉蓋天之休羙有以震動此華夏¶
　蠻貊之衆而使之歸附我大邑周也民既附我大邑¶
　周故爾天地山川神祇庶㡬能相助予伐紂克商以¶
　拯斯民於昬墊之中無使敗衂為神之辱也武王禱¶
　神之辭蓋盡於此以左氏春秋傳荀偃禱河蒯聵禱¶
<pb:KR1b0007_WYG_023-31b>¶
　其祖無作神羞之下皆更有語遂亦謂此下更有未¶
　盡之辭此蓋不通變之論未可以為然也¶
既戊午師逾孟津癸亥陳于商郊俟天休命甲子昧爽¶
受率其旅若林㑹于牧野罔有敵于我師前徒倒戈攻¶
于後以北血流漂杵一戎衣天下大定乃反商政政由¶
舊釋箕子囚封比干墓式商容閭散鹿臺之財𤼵鉅橋¶
之粟大賚于四海而萬姓恱服列爵惟五分土惟三¶
　武王既底商之罪以禱于天地山川神祇矣於是以¶
<pb:KR1b0007_WYG_023-32a>¶
　戊午日渡河而北漢孔氏曰自河至朝歌出四百里¶
　五日而至赴敵宜速此說甚不然夫湯武仁義之師¶
　蓋為應天順人而起豈為詐謀竒計速於赴敵以出¶
　敵人之不意哉然自河至朝歌五日而至經實有明¶
　文意其所載時日必有誤也俟天休命者非是待天¶
　之有禎祥而後進兵蓋武王之將進而與紂戰以決¶
　生民之命於商周之勝負不敢以勝負自必也必待¶
　天之佑我國家而能勝之此謂俟天休命而已先儒¶
<pb:KR1b0007_WYG_023-32b>¶
　以謂夜雨止畢陳蓋過論也武王既以癸亥之日陳¶
　于商郊紂遂以明日甲子之詰朝帥其多罪逋逃之¶
　人其多若林木之盛㑹于牧野是時周師未動而紂¶
　多罪逋逃之衆其徒之居於前者自相攻擊以走故¶
　反倒其戈以攻其在後者以致血流漂杵言殺人之¶
　多也雖殺人之多皆紂之師旅自相屠戮自周師而¶
　言之實未嘗血刄也周師未嘗血刄也而紂之衆自¶
　相屠戮滅亡豈武王實使之然哉蓋由其多罪逋逃¶
<pb:KR1b0007_WYG_023-33a>¶
　之人同惡相濟其罪惡貫盈天道之所不容故使之¶
　至於此極也而孟子則以謂盡信書則不如無書吾¶
　於武成取二三䇿而已以至仁伐至不仁何其血之¶
　流杵也審如孟子之說則是血流漂杵之言蓋深疑¶
　之也予嘗深原孟子之意蓋恐學者𫝊之失真以謂¶
　武王牧野之戰其殺人誠如是之多故其後世嗜殺¶
　人之主必將指武王以為口實故為此拔本塞源之¶
　論此孟子所以有功於武王也然而血流漂杵之言¶
<pb:KR1b0007_WYG_023-33b>¶
　則是紂之衆自相攻擊其血流之多蓋有此理後世¶
　未可以孟子之說疑之而遂謂無其事也武王之伐¶
　商紂之衆自相攻擊以至於此則其得天下可謂易¶
　矣故繼之以一戎衣而天下大定蓋言一著戎衣而¶
　天下遂定以見其取之之易也既克商而有天下於¶
　是與天下更始反商之虐政由湯之舊政蓋商家賢¶
　聖之君六七作其所𫝊之政莫非創業垂統為萬世¶
　可繼之道者惟紂不能率由舊章遂至於亡武王既¶
<pb:KR1b0007_WYG_023-34a>¶
　反紂之虐政則其施於有政者豈可以他求惟取商¶
　家之舊政而用之則其政將不可勝用矣反商政政¶
　由舊即如下文所載是也箕子比干商容皆商之賢¶
　者紂惟不能用故遂亡其國武王既反紂之舊政則¶
　其所不用之賢者必致其禮待之意其為紂所囚於¶
　囹圄之中者則释之其見殺而既葬者則於是封其¶
　墓其存而去於閭閻之中者則過而式其閭非特此¶
　也紂之聚財於鹿臺積粟於鉅橋必為己私者則皆¶
<pb:KR1b0007_WYG_023-34b>¶
　㪚而𤼵之以大賚於四海之困窮而無告者而萬姓¶
　恱服蓋釋箕子囚封比干墓式商容閭則君子賢其¶
　賢而親其親散鹿臺之財𤼵鉅橋之粟大賚於四海¶
　則小人樂其樂而利其利於此時若出於塗炭而登¶
　春臺之樂熈熈然安能不恱哉自釋箕子囚至於萬¶
　姓恱服皆是反商政未歸國之初也有此善政及民¶
　自此之後當繼之以厥四月哉生明王來自商乃偃¶
　武修文蓋於是始歸國櫜弓矢㪚馬牛與天下休息¶
<pb:KR1b0007_WYG_023-35a>¶
　而孔氏本文以屬於歸周之後夫箕子之囚比干之¶
　墓商容之閭必在殷之國都而鹿臺鉅橋亦在近郊¶
　之地皆是既克之後豈得為既歸周已後之事乎既¶
　歸于周偃武修文與天下更始而又率庶邦冢君暨¶
　百工祀于周廟以追王其先世遂柴望大告武成矣¶
　則其所以施設者莫先於疆理天下以封建勲戚故¶
　繼之曰列爵惟五分土惟三案樂記曰武王既克商¶
　未下車而先封黄帝之後於薊封帝堯之後於祝封¶
<pb:KR1b0007_WYG_023-35b>¶
　帝舜之後於陳既下車而封夏后氏之後於杞封殷¶
　之後於宋蓋先封帝王之後然後及於功臣子弟以¶
　與㑹于牧野之諸侯犬牙相錯為王室之藩屏列爵¶
　惟五者謂封建諸侯列為五等之爵即公侯伯子男¶
　是也分土惟三者謂爵各有等而所分之地則有三¶
　等蓋公侯皆方百里伯七十里子男五十里是也周¶
　家封建之法蓋盡於此二言矣故王制孟子云封建¶
　諸侯其說皆本於此及周禮大司徒所載則與此不¶
<pb:KR1b0007_WYG_023-36a>¶
　同其說曰諸公之地封疆五百里侯四百里伯三百¶
　里子二百里男一百里信如周禮之所載則是列爵¶
　惟五等而分土亦有五等與此篇所載異矣故唐孔¶
　氏以為周室既衰諸侯相併自以國土寛大並皆違¶
　禮乃除去本經妄為說爾此說甚好至鄭康成之徒¶
　必欲以此二書所載附㑹而為此說所以為武王時¶
　大國百里周公攘戎狄斥大封域増而廣之故大國¶
　實五百里或又謂公之地百里而已五百里者併與¶
<pb:KR1b0007_WYG_023-36b>¶
　附庸言之此言迂陋不通之論二蘇兄弟皆詳辨其¶
　失而李直講以為大司徒所載諸公封疆五百里其¶
　食者半諸侯封疆方四百里諸伯之地三百里其食¶
　者三之一諸子之地二百里諸男之地一百里其食¶
　者四之一其曰五百里四百里以至百里者所謂列¶
　爵惟五也而其所謂其食者半其食者三之一其食¶
　者四之一即所謂分土惟三也此說雖善然尚有可¶
　疑者四百里其食者三之一則是所食者百三十三¶
<pb:KR1b0007_WYG_023-37a>¶
　里有竒三百里其食者三之一則是所食者百里二¶
　百里其食者四之一則是所食者五十里百里者其¶
　食者四之一則是所食者二十五里是亦分土為五¶
　等不謂之三等也此亦難於折𠂻姑用之¶
建官惟賢位事惟能重民五教惟食喪祭惇信明義崇¶
徳報功垂拱而天下治¶
　此則為王朝公卿大夫也蓋居是官者莫不欲得賢¶
　人而任之然賢者之於事有能有不能因賢者之有¶
<pb:KR1b0007_WYG_023-37b>¶
　是能則使之任是事治教禮刑政事莫不随其才而¶
　因任之而其人則皆天下之賢人也既外而封建諸¶
　侯得其尊卑小大之制而使賢能又皆得夫俊傑之¶
　才則民治於是乎舉矣故繼之以重民五教惟食喪¶
　祭蓋五典之教與食喪祭之三者民之最重者也曰¶
　惟食喪祭者如禹貢言羽毛齒革惟金三品齒革羽¶
　毛惟木皆因上之辭也惇信明義蓋謂大明信義揭¶
　示天下所以羙敎化移風俗也崇徳報功者猶湯之¶
<pb:KR1b0007_WYG_023-38a>¶
　徳懋懋官功懋懋賞蓋有徳者則宜崇之以髙爵厚¶
　禄使之在髙位以致君澤民至於有功者則但報之¶
　以厚賞而不居之於位各適其當而已孟子曰人皆¶
　有不忍人之心斯有不忍人之政矣以不忍人之心¶
　行不忍人之政治天下可運於掌上武王興義兵稱¶
　干戈率天下諸侯以伐紂而天下之人從之而不少¶
　有疑於其間者蓋其惻隱之心充實於其中不忍天¶
　下之民䧟於塗炭而不能以自出故應天順人拯斯¶
<pb:KR1b0007_WYG_023-38b>¶
　民於萬死之餘既克商而有天下則其所施設者無¶
　非不忍人之政自釋箕子之囚崇徳報功莫非不忍¶
　人之政也惟其不忍人之心根本於未得天下之初¶
　其不忍人之政著見於已得天下之後則其治天下¶
　可運於掌上此所以垂衣拱手而天下治也周之社¶
　稷所以能緜緜延延至於卜世三十卜年七百者其¶
　源流蓋如此¶
　尚書全解卷二十三¶

